القاعدہ نے اس سے بھرپور فائدہ اٹھایا اور شدت پسند سلفی سوچ رکھنے والے زرقاوی کے ہم خیال گروپ بھی مضبوط ہوئے دولت العراق الاسلامیہ نے بھی اپنے ہاتھ پیر پھیلائے اور اسے دولت العراق الاسلامیہ والشام یعنی داعش یا آئی ایس آئی ایس کا نام دے دیا شام کے کچھ علاقوں پر ان کا کنٹرول قائم ہوا اور پھر جنوبی عراق کے بعض علاقوں میں بھی انہوں نے تیزی سے اپنا کنٹرول مضبوط کیا اس دوران حکمت عملی کے فرق یا پھر شدت پسند تکفیری خیالات کی بنا پر داعش کے لوگوں اور القاعدہ کے مابین شدید اختلافات پیدا ہو گئے چند ماہ تک یہ صورتحال چلتی رہی رواں سال کے اوائل میں القاعدہ نے باضابطہ طور پر داعش کے ساتھ اپنا تعلق ختم کرتے ہوئے‘ اسے ڈس اون کر دیا، مگر اس سے داعش پر کوئی خاص فرق نہ پڑا داعش کے جنگجوئوں نے اچانک ہی ایک نئے جذبے اور ولولے کے ساتھ موصل اور بعض دوسرے عراقی شہروں پر حملہ کیا اور انہیں غیرمعمولی کامیابی حاصل ہوئی جنوبی عراقی شہر، شام کے ساتھ سرحدی قصبے اور عراقی سرحد کے دوسری طرف کچھ شامی علاقہ داعش کے کنٹرول میں آ گیا داعش نے اس صورتحال سے نفسیاتی فائدہ اٹھایا اور دولتہ الاسلامیہ فی العراق و الشام سے اگلا قدم اٹھاتے ہوئے خلافت قائم کرنے کا اعلان کر دیا داعش کے امیر ابوبکر البغدادی کو خلیفہ کا درجہ دے دیا گیا یہ معلوم نہیں کہ خلیفہ کا انتخاب کیسے کیا گیا، مگر داعش کے جنگجوئوں نے ان کی بیعت کر لی اور نئے ''خلیفہ‘‘ کا ایک ویڈیو پیغام بھی جاری کر دیا گیا، جس میں انہوں نے دنیا بھر کے جنگجوئوں سے خلافت کو تسلیم کرنے اور اس کی حمایت کرنے کی اپیل کی البغدادی کی اس اپیل کا مغربی دنیا کے شدت پسند عناصر نے جواب دیا عالمی میڈیا کی اپنی اطلاعات کے مطابق امریکہ اور یورپ سے سینکڑوں لوگ لڑائی لڑنے عراق اور شام پہنچے ہیں، جن میں بعض خواتین بھی شامل ہیں۔
