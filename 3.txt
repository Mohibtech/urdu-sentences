#source:http://muhammad-waris.blogspot.com/
صریر خامۂ وارث
شیخ سعدی شیرازی کے کچھ متفرق اشعار  
پھول تیرے دلفریب چہرے کے ساتھ کوئی نسبت ہی نہیں رکھتا کیونکہ تو پھولوں کے درمیان ایسے ہی ہے جیسے کہ کوئی  پھول کانٹوں کے درمیان۔
میں اگر ہزار خدمت بھی کروں تو پھر بھی گناہگار ہوں اور تو ہزاروں خون ناحق کرتا ہے اور پھر بھی بے گناہ ہے۔
اگر تو چاہے کہ مجھے دوسری بار زندگی مل جائے تو بس ایک بار کہہ دے کہ "یہ ہمارا مارا ہوا ہے"۔
سرسبز پتے وقت کے ساتھ سوکھ جاتے ہیں، لیکن ہماری آنکھوں کے برگ ہمیشہ تر اور سرسبز  ہی رہتے ہیں۔
اگر خاک میں سے پھول کھلتے ہیں تو یہ کوئی عجیب بات نہیں ہے کیونکہ بہت سے گل اندام (پھولوں جیسے بدن والے) اسی خاک میں سوئے ہوئے ہیں۔
چونکہ میرے ہاتھ تیرے دامن کے لایق نہیں ہیں سو تو جہاں کہیں بھی اپنے پاؤں رکھتا ہے میں وہاں اپنی پیشانی رکھ دیتا ہوں۔
اگر دوست اس بات سے واقف ہے کہ مجھ پر کیا گزر رہی ہے تو پھر مجھے دشمنوں اور رقیبوں کے جور و جفا کا کوئی ڈر نہیں ہے، کوئی پروا نہیں ہے۔
میرا دل لالہ زار اور گلستان کی طرف نہیں جاتا کہ دوست کی یاد ہی میرا گلستان اور لالہ زار ہے۔
دو چیزیں عقل کے لیے سبکی اور شرمساری کا باعث ہیں، چپ رہنا بولنے کے وقت، اور بولنا چپ رہنے کے وقت۔
اے ساربانو، آہستہ چلو کہ ہمارا آرام جاں، ہمارا محبوب محمل میں ہے، اونٹوں کی تو پشت پر بوجھ ہے اور ہمارے دل پر بوجھ ہے۔
تو نے مجھے ایسے ہی بغیر کسی چیز کے بدلے میں دے دیا (بیچ دیا) اور میں ابھی بھی اسی پر (قائم) ہوں کہ تیرے وجود کا ایک بال بھی ساری دنیا کے بدلے میں نہ بیچوں۔
واپس آ جا کہ تیری جدائی میں، میری منتظر اور امیدوار آنکھوں کی بالکل وہی حالت ہے جیسی افطار کے وقت اللہ اکبر (اذان) کا انتظار کرتے ہوئے روزہ دار کے کانوں کی ہوتی ہے۔
یہ بالیقیں حسین ہے، نبی کا نور عین ہے 
دست زردار ترے درہم و دینار پہ خاک
مولانا رومی کے کچھ متفرق اشعار
جہاں کہیں بھی ویرانہ ہو وہاں سے خزانہ ملنے کی امید ہوتی ہے، تو پھر تو ویران اور ٹوٹے ہوئے دلوں میں حق کے خزانے کی تلاش کیوں نہیں کرتا؟
تو پھول ہے اور میں کانٹا ہوں کہ دونوں باہم پیوستہ ہیں، پھول اور کانٹوں کے بغیر چمن نہیں ہوتا (دونوں باہم موجود ہوں تو چمن کا بھی وجود ہوتا ہے)۔
(میرے) جسم کی قبر میں دل اور جان تیرے عشق میں شہید ہو کر پڑے ہوئے ہیں، کبھی ان شہیدوں کی قبر کی طرف گذر اور زیارت ہی کر لے۔
اے کہ ہم اور ہمارے جیسے سینکڑوں تیرے لیے اور تیرے عشق میں خراب اور مست ہیں، ہم تو تیرے بغیر خستہ حال ہیں، تو بتا تو ہمارے بغیر کیسا ہے؟
آجا آجا کہ تیرے بغیر میری کوئی زندگی نہیں ہے، دیکھ دیکھ کہ تیرے بغیر میری آنکھیں ایسے ہیں جیسے جیجوں دریا۔
وہ کونسا حسن و جمال ہے کہ جو تیرا (تیرے حسن و جمال کا) عکس نہیں ہے؟ وہ کونسا بادشاہ اور امیر ہے کہ جو تیرا گدا نہیں ہے؟
ہمیں نہ تو دوزخ کا کوئی غم اور ڈر ہے اور نہ ہی بہشت کی کوئی حرص اور خواہش ہے، بس تو اپنے چہرے سے پردہ اٹھا دے کہ ہم تو تیری دید ہی کے مشتاق ہیں۔
عاقل اور ہوش و حواس والا حاجی کچھ طواف (گن کے) سات سات بار کرتا ہے، میں ایک دیوانہ حاجی ہوں میں طواف شمار ہی نہیں کرتا۔
بخدا، میں جب نماز پڑھتا ہوں تو مجھے کچھ خبر نہیں ہوتی کہ رکوع کب تمام ہو گیا اور یہ کہ امام کون تھا۔
گزشتہ شب میں دیوانہ ہو گیا پھر عشق نے مجھے دیکھا اور کہا، اب میں آ گیا ہوں، لہذا نعرے مت لگا، کپڑے مت پھاڑ، اور کچھ مت کہہ۔
اے کیمیا گر، اے عناصر میں تغیرات کا مطالعہ کرنے والے، میری طرف دیکھ (اور غور کر کہ میں کیسے اور کس طرح عناصر میں تغیرات کرتا ہوں) کہ میں سینکڑوں بتخانوں کو مسجد بنا دیتا ہوں اور سینکڑوں داروں کو منبر۔
بس تو ہی میری جان ہے، تو ہی میرا جہان ہے، مجھے جان اور جہان کی کیا فکر۔ تو ہی میرا بیش بہا خزانہ ہے جو ہر وقت میرے ساتھ ہے، مجھے سود و زیاں کی کیا پروا۔
جس دن سے حرام ہو گئی ہے
روش روش پہ ہیں نکہت فشاں گلاب کے پھول
یہ عشق نے دیکھا ہے، یہ عقل سے پنہاں ہے
کہتے ہیں اک فریب مسلسل ہے زندگی
 آلام روزگار کو آساں بنا دیا
جو غم ہوا اسے غم جاناں بنا دیا
میں کامیاب دید بھی، محروم دید بھی
جلووں کے اژدہام نے حیراں بنا دیا
یوں مسکرائے جان سی کلیوں میں پڑ گئی
یوں لب کشا ہوئے کہ گلستاں بنا دیا
کچھ شورشوں کی نذر ہوا خون عاشقاں
کچھ جم کے رہ گیا اسے حرماں بنا دیا
اے شیخ، وہ بسیط حقیقت ہے کفر کی
کچھ قید رسم نے جسے ایماں بنا دیا
کچھ آگ دی ہوس میں تو تعمیر عشق کی
جب خاک کر دیا اسے عرفاں بنا دیا
کیا کیا قیود دہرمیں ہیں، اہل ہوش کے
ایسی فضائے صاف کو زنداں بنا دیا
اک برق تھی ضمیر میں فطرت کے موجزن
آج اس کو حسن و عشق کا ساماں بنا دیا
مجبوری حیات میں راز حیات ہے
زنداں کو میں نے روزن زنداں بنا دیا
وہ شورشیں، نظام جہاں جن کے دم سے ہے
جب مختصر کیا انہیں انساں بنا دیا
ہم اس نگاہ ناز کو سمجھے تھے نیشتر
تم نے تو مسکرا کے رگ جاں بنا دیا
بلبل بہ آہ و نالہ و گل مست رنگ و بو
مجھ کو شہید رسم گلستاں بنا دیا
اس کو بھی وقف حسرت و حرماں بنا دیا
عالم سے بے خبربھی ہوں، عالم میں بھی ہوں میں
ساقی نے اس مقام کو آساں بنا دیا
اس حسن کاروبار کو مستوں سے پوچھیئے
جس کو فریب ہوش نے عصیاں بنا دیا
آلام روزگار کو آساں بنا دیا
قرن اوّل کی روایت کا نگہدار حسین
ایک دوسری جگہ اس لغت کا تذکرہ آیا ہے تو میں نے یہی بہتر سمجھا کہ اپنے بلاگ پر بھی اس لغت کا تعارف لکھ دوں کہ دیگر دوست بھی اس سے استفادہ کر سکیں۔
 الفاظ کی تذکیر و تانیث جاننا اردو زبان کا ایک اہم حصہ ہے اور متنازع فیہ بھی اور وہ اس لیے کہ اہل زبان یعنی دہلی اور لکھنو کے اساتذہ ایک ہی لفظ کو مذکر اور مونث دونوں طرح سے استعمال کرتے رہے ہیں اور شاعر حضرات کے لیے اس کو جاننا اور بھی زیادہ ضروری ہے کیونکہ شعر میں اگر کسی لفظ کی جنس غلط باندھ دی جائے تو اس پر اعتراض ضرور وارد ہوتا ہے۔
 اردو قواعد میں تذکیر و تانیث پر باقاعدہ بحث کی جاتی ہے اور الفاظ کی جنس کے اصول بھی بتائے جاتے ہیں۔ لغات میں بھی عام طور پر کسی لفظ کی جنس واضح طور پر لکھی جاتی ہے لیکن جس لغت کا تعارف پیش کیا جا رہا ہے اس کی سب سے اہم بات یہ ہے کہ اس میں ہر لفظ کی جنس کی سند میں اساتذہ کے اشعار بیان کیے گئے ہیں اور یہی اس لغت کا سب سے بڑا امتیاز ہے۔
 کتاب کے مصنف، منشی غلام حسین آفاق بنارسی مشہور شاعر جلیل مانک پوری کے شاگرد تھے۔ جلیل مانک پوری نے خود بھی الفاظ کی تذکر و تانیث پر ایک رسالہ لکھا تھا اور ممکن ہے کہ آفاق بنارسی کو اس لغت کا خیال وہیں سے ملا ہو۔
 لغت کی ترتیب کچھ اس طرح سے ہے کہ پہلے لفظ ہے، اس کے بعد ایک کالم میں اس کی زبان (یعنی کس زبان کا لفظ ہے)، اس کے بعد اسی لفظ کے اعداد ملفوظی بیان کیے گئے ہیں۔ اور یہ بھی اس لغت کا ایک اہم پہلو ہے کیونکہ الفاظ کے اعداد بھی تاریخ گوئی میں استعمال ہوتے ہیں سو شعرا کے لیے یہ معلومات بھی ایک نعمت ہیں۔ اس کے بعد اس لفظ کے عام استعمال ہونے والی معنی پھر یہ ذکر کہ یہ لفظ مذکر ہے یا مونث اور اس کے بعد مذکر یا مونث ہونے کی سند میں کسی استاد کا شعر۔ سند کے اشعار، دہلی اور لکھنو دونوں مکاتیب فکر کے شعرا کے ہیں سو اس بات سے اس لغت کی اہمیت میں اور بھی اضافہ ہو گیا ہے۔ کسی متنازعہ لفظ کی صورت میں اس کی وضاحت حواشی میں کی گئی ہے۔
 دوسری طرف، اس لغت میں الفاظ کی تعداد، عام لغات کے مقابلے میں کم ہے۔ معنی انتہائی محدود اور جو عام استعال میں آتے ہیں بس وہی ہیں اور محاورات وغیرہ بھی نہیں ہیں، بہرحال اس کمی کی وجہ سمجھ میں آتی ہے کہ یہ لغت بنیادی طور تذکیر و تانیث کا احاطہ کرتی ہے۔ بیسیویں صدی کے شروع میں یہ لغت مرتب ہوئی تھی اور سنگ میل لاہور نے ء میں طبع جدید کے ساتھ اسے شائع کیا تھا۔  کتاب کے کچھ عکس پیش خدمت ہیں۔
مرزا رفیع سودا کی یہ غزل بہت مشہور ہے اور یقیناً سودا کو بھی بہت پسند ہوگی اسی لیے اس پر مخمس کی شکل میں تضمین بھی کہی ہے۔
کرے جو ظلم و ستم کرنے دو، ہوا سو ہوا
جفا و ظلم ستی مت ڈرو، ہوا سو ہوا
یہ میرے غم کی نہ شہرت کرو، ہوا سو ہوا
"جو گزری مجھ پہ مت اس سے کہو، ہوا سو ہوا
بلاکشان محبت پہ جو، ہوا سو ہوا"
اگرچہ روز ازل سے تھی میری یہ تقدیر
کہ دام عشق میں اپنے کرے مجھے تو اسیر
کرے جو ذبح تو مجھ کو پچھاڑ جوں نخچیر
"مبادا ہو کوئی ظالم ترا گریباں گیر
مرے لہو کو تو دامن سے دھو، ہوا سو ہوا"
وہ کون دن تھا کہ ہم بھی ہوئے تھے یار ترے
کسی طرح سے ترا دل بھی اس جفا سے پھرے
اگر کہے تو یہ آ کر ترے قدم پہ گرے
خدا کے واسطے آ، درگزر گنہ سے مرے
نہ ہوگا پھر کبھو اے تند خو، ہوا سو ہوا
کیے ہیں جن نے دوانے کئی ملک یارو
دکھا کے چہرے کی اپنے ٹک اک جھلک یارو
ہوا ہے میرا بھی قاتل وہ یک بیک یارو
پہنچ چکا ہے سر زخم دل تلک یارو
کوئی سیو، کوئی مرہم کرو، ہوا سو ہوا
دیا ہے آپ سے تم نے جو دل کو اپنے کبھو
تو چاہیے کہ رہو ہاتھ اس سے بھی تم دھو
عبث ہے یہ کہ جو باتیں کرو ہو تم رو رو
"یہ کون حال ہے احوال دل پہ اے آنکھو
نہ پھوٹ پھوٹ کے اتنا بہو، ہوا سو ہوا"
دلوں کے قتل کے تئیں الامان ہے سودا
جنوں کی فوج کا یارو نشان ہے سودا
کیا جب ان نے قلندر، ندان ہے سودا
"دیا اسے دل و دیں اب یہ جان ہے سودا
پھر آگے دیکھیے جو ہو سو ہو، ہوا سو ہوا"
رالف رسل از محمود ہاشمی
اوّل شب وہ بزم کی رونق شمع بھی تھی پروانہ بھی
رات کے آخر ہوتے ہوتے ختم تھا یہ افسانہ بھی
قید کو توڑ کے نکلا جب میں اٹھ کے بگولے ساتھ ہوئے
دشت عدم تک جنگل جنگل بھاگ چلا ویرانہ بھی
ہاتھ سے کس نے ساغر پٹکا موسم کی بے کیفی پر
اتنا برسا ٹوٹ کے بادل ڈوب چلا مے خانہ بھی
ایک لگی کے دو ہیں اثر اور دونوں حسب مراتب ہیں
لو جو لگائے شمع کھڑی ہے ، رقص میں ہے پروانہ بھی
حسن و عشق کی لاگ میں اکثر چھیڑ ادھر سے ہوتی ہے
شمع کا شعلہ جب لہرایا اڑ کے چلا پروانہ بھی
دونوں جولاں گاہ جنوں ہیں ، بستی کیا ویرانہ کیا
اٹھ کے چلا جب کوئی بگولا دوڑ پڑا ویرانہ بھی
دور مسرّت آرزو اپنا کیسا زلزلہ آگیں تھا
ہاتھ سے منہ تک آتے آتے چھوٹ پڑا پیمانہ بھی
(آرزو لکھنوی)
سودا کی اپنی ہی غزل پر تضمین
 آرزو لکھنوی, اردو شاعری, اردو غزل
غزل نظیری نیشاپوری مع اردو ترجمہ  سبزہٴ عیش ز بوم و بر ہجراں مطلب
نظیری نیشاپوری کی ایک غزل کے کچھ اشعار
سبزہٴ عیش ز بوم و بر ہجراں مطلب
نیشکر حاصل مصر است ز کنعاں مطلب
سبزہٴ عیش ہجر کی ویران اور بنجر زمین سے نہ چاہ، نیشکر مصر کا حاصل ہے اسے کعنان سے طلب نہ کر۔
رسن زلف پئے حیلہ ور آویختہ اند
جز دل تشنہ ازاں چاہ زنخداں مطلب
زلف کی رسی دھوکے اور حیلے سے لٹکائی ہوئی، چاہ زنخداں (ذقن) سے تشنہ دل کے سوا کچھ نہ طلب کر۔
فرض و سنّت بتماشائے تو از یادم رفت
پردہ بر روئے فگن یا ز من ایماں مطلب
تیری دیدار کی وجہ سے میں فرض و سنت سب بھول گیا، یا تو اپنے چہرے پر پردہ ڈال دے یا پھر مجھ سے ایمان طلب نہ کر۔
, ,  ، نظیری نیشاپوری، فارسی شاعری مع اردو ترجمہ
لخت دل قوت کن و شکّر احباب مخواہ
دود دل سرمہ کن و کحل صفاہاں مطلب
اپنے دل کے ٹکڑوں کو ہی اپنی خوارک بنا اور دوسروں کی شکر نہ چاہ، اپنے دل کے دھویں کو سرمہ بنا لے اور اصفاہانی سرمے کی خواہش نہ رکھ۔
آب حیواں ز کف درد کشاں می جوشد
گو خضر دشت مپیما و بیاباں مطلب
آب حیات تو درد کشوں کے کف سے ابلتا ہے، خصر سے کہو کہ دشت پیمائی نہ کر اور بیاباں طلب نہ کر۔
اے نظیری، جلوہ حوصلے سے کہیں زیادہ ہے، ہوش کر، کشتی نوح تو بنائی ہی نہیں سو طوفان طلب نہ کر۔
ہندسوں کو اردو کی طرز پر دائیں سے بائیں پڑھیے۔
آب حیات اور رات کی شراب ایک ہی چیز ہیں، مستی اور عمر جاودانہ ایک ہی چیز ہیں۔
ہمارے ہی دل پر خوباؤں کی نظر ہے، سینکڑوں کمانداروں کیلیے نشانہ ایک ہی ہے۔
ان خواب آلود آنکھوں کے سامنے، عاشق کا نالہ و فریاد اور افسانہ ایک ہی چیز ہیں۔
مخلوق کی کثرت عین توحید ہے کہ خوشے چاہے ہزاروں ہوں دانہ تو ایک ہی ہے۔
دین اور کفر کے پلڑے ترازو کی طرح دو ہیں لیکن ان کی سوئی تو ایک ہی ہے۔
غیرت مند عاشق کیلیے، محبوب کی چین ابرو اور تازیانہ ایک ہی چیز ہیں۔
صائب، پر شکستہ پرندے کیلیے، قفس اور باغ اور آشیانہ ایک ہی چیز ہیں
باپ کا  ہے جبھی پسر وارث
ہو ہنر کا بھی اس کے گر وارث
گھر ہنر ور کا ناخلف نے لیا
تیرا ہے کون اے ہنر وارث
فاتحہ ہو کہاں سے میّت کی
لے گئے ڈھو کے سیم و زر وارث
ہوں اگر ذوق کسب سے آگاہ
کریں میراث سے حذر وارث
ایک میّت اور اس قدر وارث
واعظو دین کا خدا حافظ
انبیا کے ہو تم اگر وارث
قوم بے پر ہے، دین بے کس ہے
گئے اسلام کے کدھر وارث
خواجہ الطاف حسین حالی
ہم پہ بیٹھے ہیں ہاتھ دھوئے حریف
جیسے مردہ کے مال پر وارث
ترکہ چھوڑا ہے کچھ اگر حالی
کیوں ہیں میّت پہ نوحہ گر وارث
باپ کا ہے جبھی پسر وارث
عکس جاناں ہم، شہید جلوہٴ جانانہ ہم
آشنا سے آشنا، بیگانہ سے بیگانہ ہم
تجھ کو کیا معلوم گزری کس طرح فرقت کی رات
کہہ پھرے اک اک ستارے سے ترا افسانہ ہم
بند ہیں شیشوں میں لاکھوں بجلیاں پگھلی ہوئیں
کب ہیں محتاج شراب مجلس میخانہ ہم
ہے دم آخر، سرھانے لوریاں دیتی ہے موت
سنتے سنتے کاش سو جائیں ترا افسانہ ہم
پڑ گئی کس مہر سیما کی نگاہ برق پاش
دیکھتے ہیں دل میں دنیا بے تجلّی خانہ ہم
 تیرے ہر ذرّے پہ تا روز قیامت سجدہ ریز
ہم رہیں گے، اے زمین کوچہٴ جانانہ، ہم
منزل الفت میں ہیں احسان دونوں سدّ  راہ
کھائیں کیوں آخر فریب کعبہ و بتخانہ ہم
ہستی کا ہر نفس ہے نیا دیکھ کر چلو
یہ بلاگ بنیادی طور پر شعر و ادب اور فن شاعری کے متعلق ہے زیادہ تر اردو شاعری اور اسکے ساتھ ساتھ فارسی شاعری مع اردو ترجمہ اور کسی حد تک پنجابی شاعری۔ اسکے علاوہ آپ اس بلاگ پر میری یادیں، میری کم مایہ شاعری اور میرے مضامین بھی پڑھ سکیں گے۔ آسان علم عروض اور تقطیع کے متعلق میری تحاریر بھی یہاں آپ کو پڑھنے کو ملیں گے۔
برصغیر پاک و ہند میں فارسی شاعری کا ایک عظیم الشان ورثہ بہت حد تک پائمال ہو چکا ہے اور ہو رہا ہے، اس ورثے کو محفوظ کرنا بھی اس بلاگ کا ایک مقصد ہے۔ اسکے ساتھ ساتھ، ویب کی دنیا میں یونی کوڈ اردو کی ترویج و ترقی بھی اس بلاگ کا ایک بنیادی مقصد ہے کہ اردو دنیا کی ایک بڑی زبان ہے لیکن ویب میں اسکی موجودگی نہ ہونے کے برابر ہے
بلاگ کے عنوان 'صریر خامۂ وارث' کا مطلب 'وارث کے قلم کی آواز' ہے جو کہ غالب کے اس شعر سے، بصد ہزار احترام و عقیدت و محبت، مستعار لیا ہے۔
آتے ہیں غیب سے یہ مضامیں خیال میں
غالب صریر خامہ نوائے سروش ہے
اس بلاگ کی بہتری کے حوالے سے آپ کی آراء اور تجاویز کا بھی مجھے انتظا رہے گا۔
 خاکسار کی تعلیم کاروبار کے متعلق ہے اور پیشہ "پرائی بیگار" یعنی پرائیوٹ نوکری لیکن عشق شعر و شاعری و علم و ادب و تحریر و تصنیف و مطالعہ و موسیقی سے ہے، اور 'اسد' تخلص رکھ، 'شہیدوں' میں نام بھی لکھوا رکھا ہے
زندگی بٹی ہوئی ہے اور سعی مسلسل جاری ہے
لیکن میں شکر گزار ہوں اپنی بیوی اور تین بچوں کا جو ہر قدم پر میرا ساتھ دیتے ہیں
جس پر سراسر انکا حق ہے۔ 
آج کا فارسی شعر۔
کفر اور ایمان کی الجھنوں سے آزاد زندگی بہت خوش گزرتی ہے، افسوس کفر کی موت پر اور وائے مسلمان کی سی زندگی بسر کرنے پر۔
ایک شعر یہ بھی سن لیں۔۔
چھیڑ دل کے تار پر، کوئی نغمہ کوئی دھن  امن کی تو بات کر، آشتی کے گا تو گن
راگ درباری برصغیر کی موسیقی کے مقبول ترین راگوں میں سے ہے اور مقبولیت میں اس سے زیادہ شاید صرف راگ بھیرویں ہی ہے۔
دلچسپ علمی و ادبی واقعات و حکایات و اقتباسات و لطائف
سب سے زیادہ پڑھی جانے والی تحاریر
مولانا ابوالکلام آزاد کے چند اشعار اور ایک نایاب تصویر
امام الہند مولانا ابوالکلام محی الدین احمد آزاد کا عہد ہندوستان کی سیاسی تاریخ کا نازک ترین عہد تھا اور اسی عہد کی "نازک مزاجیوں" ...
اسلام زندہ ہوتا ہے ہر کربلا کے بعد
سرنامے میں مولانا محمد علی جوہر کے جس شعر کا مصرع ہے وہ شعر کسی بھی تعارف کا محتاج نہیں، یہ شعر ان خوش قسمت شعروں میں سے ہے جو نہ صرف خود زن...
 آدمی کا وجود عشق سے ہی کمال تک پہنچتا ہے۔
طائر لاہوتی از واصف علی واصف
پچھلے دنوں یوٹیوب پر فارسی کلام ڈھونڈتے ڈھونڈتے مولانا رومی کی ایک غزل تک پہنچ گیا جو استاد نصرت فتح علی خان قوّال نے گائی ہے۔
اپنے بلاگ کے قارئین کی خدمت میں اس سے پہلے فارسی کے تین شعراء، مولانا رومی، مولانا عراقی اور علامہ اقبال کی تین غزلیات پیش کی تھیں جو ایک ہی...
می رقصم  شیخ عثمان مروندی معروف بہ لال شہباز قلندر کی غزل  نمی دانم کہ آخر چوں دم دیدار می رقصم
شیخ سید عثمان شاہ مروندی علیہ الرحمہ معروف بہ لال شہباز قلندر ایک جلیل القدر صوفی ہیں اور انکے نام نامی کی شہرت عالم گیر ہے۔ انکی ایک غزل ...
شیخ سعدی شیرازی کے چند اشعار مع ترجمہ
بلبل شیراز، شیخ مصلح الدین سعدی شیرازی کا نام نامی کسی تعارف کا محتاج نہیں۔
پچھلے ایک ماہ میں زیادہ پڑھی جانی والی تحاریر
امام الہند مولانا ابوالکلام محی الدین احمد آزاد کا عہد ہندوستان کی سیاسی تاریخ کا نازک ترین عہد تھا
مولانا رومی کی ایک غزل
شیخ سعدی شیرازی ایک خاکہ،   بلبل شیراز، شیخ مصلح الدین سعدی شیرازی کا نام نامی کسی تعارف کا محتاج نہیں۔
امیر خسرو کی مشہور و معروف نعت
درج ذیل نعت امیر خسرو کی مشہور و معروف نعت ہے لیکن ادبی محققین کے مطابق یہ انکے کسی بھی دیوان میں نہیں ملتی لیکن صدیوں سے معروف انہی کے نام ...
غزل  سوکھے ہونٹ، سلگتی آنکھیں، سرسوں جیسا رنگ  شبنم شکیل
سوکھے ہونٹ، سلگتی آنکھیں، سرسوں جیسا رنگ برسوں بعد وہ دیکھ کے مجھ کو رہ جائے گا دنگ ماضی کا وہ لمحہ مجھ کو آج بھی خون رلائے اکھڑی اکھڑی ...
ایک زمین تین شاعر  غالب، داغ، امیر مینائی
سرمد شہید کی رباعیات 
سرمد شہید کا اورنگ زیب عالمگیر کے ہاتھوں قتل مذہب کے پردے میں ایک سیاسی قتل تھا، جیسا کہ مؤرخین اور صوفیاء کا خیال ہے اور علماء میں سے بھی ا...
علامہ اقبال کی ایک فارسی غزل مع اردو ترجمہ  می تراشد فکر ما ہر دم خداوندے دگر
پیام مشرق علامہ اقبال کی خوبصورت ترین کتب میں سے ہے، اسی لا جواب کتاب سے ایک لا جواب غزل جو مجھے بہت پسند ہے۔ یہ غزل نہ صرف علامہ کی خیال آ...
زیادہ تبصروں والی تحاریر
ایک خوبصورت بحر  بحر خفیف 
اندھے 
چند تازہ رباعیاں، بلاگ کے حوالے سے 
ایک زمین تین شاعر  غالب، داغ، امیر مینائی 
نوائے سروش   
علی کے گل رخوں سے بوئے زھرائی نہیں جاتی  سلام از سیّد نصیر الدین نصیر 
ایں قدر مستم کہ از چشمم شراب آید بروں  غزل مولانا جامی مع اردو ترجمہ 
رباعی کے اوزان پر ایک بحث 
سودا کی اپنی ہی غزل پر تضمین 
عکس جاناں ہم، شہید جلوہٴ جانانہ ہم  احسان دانش 
باپ کا ہے جبھی پسر وارث  خواجہ الطاف حسین حالی 
یہ بھی سنو 
کیا حال سناواں دل دا  کافی خواجہ غلام فرید 
اک معمّہ ہے سمجھنے کا نہ سمجھانے کا 
اکیس رمضان المبارک حضرت علی ع کا یوم شہادت ہے، اسی مناسبت سے علامہ اقبال کے کچھ اشعار انکی کتاب اسرار خودی سے۔
رباعیات سرمد شہید مع اردو ترجمہ  
نظم  توسیع شہر از مجید امجد
ہر چہرے میں آتی ہے نظر یار کی صورت
احباب کی صورت ہو کہ اغیار کی صورت
سینے میں اگر سوز سلامت ہو تو خود ہی
اشعار میں ڈھل جاتی ہے افکار کی صورت 
جس آنکھ نے دیکھا تجھے اس آنکھ کو دیکھوں 
میرے بے قید دل نے ایمان کے نور کے ساتھ کافری کی ہے کہ سجدہ تو حرم کو کرتا ہے لیکن چاکری اور غلامی بتوں کی کرتا ہے۔
اک زخم بے رفو ہے مجھے اب پتا چلا 
آئن سٹائن
آرزو لکھنوی 
 ابن انشا 
 ابوالکلام آزاد 
 ابوسعید ابوالخیر 
 احسان دانش 
 احمد راہی 
 احمد فراز 
 احمد مشتاق 
 احمد ندیم قاسمی 
 اختر شیرانی 
 اختر ھوشیارپوری 
 اردو شاعری 
 اردو غزل 
 اردو محفل 
 اردو نثر 
 اردو نظم 
 ارسطو 
 استاد بڑے غلام علی خان 
 استاد دامن 
 استاد سلامت علی خان 
 استاد فتح علی خان 
 استاد نزاکت علی خان 
 اسرار خودی 
 اصغر سودائی 
 اصغر گونڈوی 
 افتخار احمد عدنی 
 افتخار عارف 
 افسانے 
 اقبال عظیم 
 اقبالیات 
 اکبر الہ آبادی 
 اکھراں وچ سمندر 
 الطاف حسین حالی 
 امجد اسلام امجد 
 امیر خسرو 
 امیر مینائی 
 انٹرویو 
 بابا نجمی 
 بانگ درا 
 بحر خفیف 
 بحر رجز 
 بحر رجز مثمن مطوی مخبون 
 بحر رمل 
 بحر رمل مثمن محذوف 
 بحر رمل مثمن مخبون محذوف مقطوع 
 بحر رمل مثمن مشکول 
 بحر رمل مسدس محذوف 
 بحر رمل مسدس مخبون محذوف مقطوع 
 بحر سریع 
 بحر سریع مطوی مکسوف 
 بحر کامل 
 بحر متدارک 
 بحر متقارب 
 بحر متقارب مثمن سالم 
 بحر متقارب مثمن محذوف 
 بحر مجتث 
 بحر مضارع 
 بحر ہزج 
 بحر ہزج مثمن اخرب 
 بحر ہزج مثمن اخرب مکفوف محذوف 
 بحر ہزج مثمن اشتر 
 بحر ہزج مثمن سالم 
 بحر ہزج مثمن محذوف 
 بحر ہزج مثمن مقبوض 
 بحر ہزج مربع مقبوض 
 بحر ہزج مسدس اخرب مقبوض محذوف 
 بلّھے شاہ 
 بہا الدین قوال 
 بوعلی قلندر 
 بیدل حیدری 
 پٹھانے خان 
 پرتو روہیلہ 
 پروین شاکر 
 پطرس بخاری 
 پنجابی شاعری 
 پنڈت روی شنکر 
 پیام مشرق 
 تاریخ 
 ترانہ 
 تضمین 
 تعارف 
 تقطیع 
 تھیلیز 
 ثلاثی 
 جاوید اختر 
 جاوید نامہ 
 جدید فارسی شاعری 
 جعفر طاہر 
 جگر مرادآبادی 
 جمی انجنیئر 
 جمیل الدین عالی 
 جوش ملیح آبادی 
 جون ایلیا 
 حافظ شیرازی 
 حفیظ تائب 
 حفیظ جالندھری 
 حکیم اجمل خان 
 حمایت علی شاعر 
 حمید یزدانی 
 حیدر علی آتش 
 خاکہ 
 خالد احمد 
 خالد کرار 
 خطاطی 
 خلیل الرحمٰن اعظمی 
 خواجہ دل محمد 
 خواجہ غلام فرید 
 خورشید رضوی 
 خوشی محمد ناظر 
 داغ دہلوی 
 دوہے 
 ذکر آزاد 
 ڈپٹی نذیر احمد 
 راغب مراد آبادی 
 راگ درباری 
 رالف رسل 
 رانا سعید دوشی 
 رباعی 
 ریاض خیر آبادی 
 زبور عجم 
 زہرہ نگاہ 
 سبط علی صبا 
 سر سید احمد خان 
 سراج اورنگ آبادی 
 سرگزشت 
 سرمد شہید 
 سعادت حسن منٹو 
 سعدی شیرازی 
 سلام 
 سنوسی تحریک 
 سیاسیات 
 سیالکوٹ 
 سید ضمیر جعفری 
 سید نذیر نیازی 
 شان الحق حقّی 
 شاہ نیاز احمد 
 شبلی نعمانی 
 شبنم شکیل 
 شعیب بن عزیز 
 شفیق الزماں 
 شورش کاشمیری 
 شیخ جلال خان جمالی 
 شیخ عثمان مروندی 
 شیخ غلام قادر گرامی 
 شیخ محمد اکرام 
 صائب تبریزی 
 صادقین 
 صبا اکبر آبادی 
 صغیر ملال 
 صوفی تبسم 
 ضیا بلوچ 
 طارق عزیز 
 طاہرہ سید 
 طنز و مزاح 
 عابدہ پروین 
 عبدالحمید عدم 
 عبدالرزاق ملیح آبادی 
 عبدالقادر بیدل 
 عبدالمجید سالک 
 عرفان صدیقی 
 عرفی شیرازی 
 علامہ اقبال 
 علم عروض 
 علی ارمان 
 غلام علی 
 غلام قادر روہیلہ 
 فاتح الدین بشیر 
 فارسی شاعری 
 فاطمہ بنت عبداللہ 
 فانی بدایونی 
 فخر الدین عراقی 
 فریدون مشیری 
 فلسفہ 
 فیض احمد فیض 
 فیضی 
 قادر نامہ 
 قتیل شفائی 
 قصیدہ 
 قطعہ 
 قوالی 
 کافی 
 کتابوں پر تبصرے 
 کرشن بہاری نور لکھنوی 
 کلاسیکی اردو شاعری 
 گلزار 
 لال شہباز قلندر 
 مالک رام 
 ماہر القادری 
 مثنوی 
 مجروح سلطانپوری 
 مجید امجد 
 محمد علی جوہر 
 محمد وارث 
 محمود ہاشمی 
 مخمس 
 مرتضیٰ برلاس 
 مرزا رفیع سودا 
 مرزا غالب 
 مرزا یاس یگانہ چنگیزی 
 مزاحیہ شاعری 
 مسعود قریشی 
 مصحفی 
 مضامین 
 مغلیہ تاریخ 
 ملکہ پکھراج 
 منشی رضی الدین 
 منظوم تراجم 
 منیر نیازی 
 مہدی حسن 
 موسیقی 
 مولانا جامی 
 مولانا رومی 
 مومن خان مومن 
 میر انیس 
 میر تقی میر 
 میر مہدی مجروح 
 میرا جی 
 میری تحریریں 
 میری شاعری 
 میری یادیں 
 میرے مضامین 
 ناصر علی 
 نبی احمد باجوہ 
 نصرت فتخ علی خان 
 نصیر الدین نصیر 
 نظم جوگی 
 نظیر اکبر آبادی 
 نظیری نیشاپوری 
 نعت 
 نوائے سروش 
 نور جہاں 
 ہلالی استر آبادی 
 ہوش ترمذی 
 واصف علی واصف 
 ولی دکنی 
 یاد رفتگاں 
 یاس یگانہ 
 یوسف سلیم چشتی 
