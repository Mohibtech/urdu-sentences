مصباح نے مسلسل رنز کئے، کئی ٹیسٹ میچز میں شاندار نصف سنچریاں بنائیں ورلڈ کپ 2011ء میں سیمی فائنل پاکستان اور بھارت میں ہوا، پاکستان ہار گیا، مصباح نے وکٹ پر ٹھیر کر میچ کو آخر تک لے جانے کوشش کی، مگر وہ کرشمہ نہ دکھا سکے سب ملبہ مصباح پر گرا دیا گیا، ان کے مخالف سپورٹس تجزیہ کاروں اور سابق کھلاڑیوں نے طوفان کھڑا کر دیا، میچ فکسنگ کے الزامات لگے یہ ایک اور سیٹ بیک تھا، مصباح کے علاوہ شائد ہی کوئی پاکستانی کھلاڑی اس دبائو کو سنبھال سکتا مصباح مستقل مزاجی سے لگے رہے، انگلینڈ کے خلاف ٹیسٹ میچز میں کلین سوئپ کیا، ایشیا کپ جیتا، بھارت کو بھارت میں ون ڈے اور جنوبی افریقہ کو جنوبی افریقہ میں ون ڈے سیریز ہرائیں ہر دوسری سریز میں یوں لگتا کہ مصباح کا کیریر ختم اس کے مخالفین ہر بار چڑھ دوڑتے، چائے کی پیالی میں طوفان اٹھاتے حد یہ ہے کہ پچھلے سال مصباح نے ون ڈے میں دنیا بھر میںسب سے زیادہ رنز کئے، رواں برس وہ کچھ عرصہ کے لئے خراب فارم سے دوچار رہے، زیادہ دنز نہ کر پائے ان کے خلاف ایک اور مہم چلائی گئی، آسٹریلیا کے خلاف ون ڈے سیریز کے آخری میچ میں انہیں باہر بیٹھنا پڑا انہوںنے ایک بار پھر بائونس بیک کیا، ٹیسٹ میچز میںآسٹریلیا کو کلین سوئپ کیا، تین اننگز میں تین مسلسل سنچریاں بنائیں اور اب پاکستان کے کامیاب ترین کپتان کا اعزاز بھی حاصل کر لیا تین چار ماہ بعد ورلڈ کپ ہے، آسٹریلیا کی بائونسی پچوں پر نجانے پاکستانی ٹیم کا کیا حشر ہو، مصباح وہاں کامیاب ہو سکتے ہیں یا نہیں... کوئی نہیں جانتا، مگر اس لمحہ موجود میں مصباح کا ستارہ بلندیوں پر ہے۔
