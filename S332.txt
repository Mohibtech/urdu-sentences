ولسن اور اس کی بیوی نے اس پر خاصا احتجاج کیا اور مختلف آٖفیشلز کو خطوط لکھے، جس پر آخرکار اس معاملے کی تحقیقات شروع ہوئی کہ آخر ری پبلکن انتظامیہ میں کون شخص تھا، جس نے یہ اطلاع صحافیوں کو لیک کی لمبی چوڑی تحقیقات کے بعد ثابت ہو گیا کہ لیوس سکوٹر لبی نے‘ جو اس وقت نائب صدر ڈک چینی کے چیف آف سٹاف تھے‘ دو تین صحافیوں سے ملاقاتیں کیں اور ولسن پر تنقید کرتے ہوئے اس کی بیوی کے سی آئی اے کے لئے کام کرنے کا حوالہ دیا معروف صحافی جوڈتھ ملر کو‘ جو ان دنوں نیویارک ٹائمز کے لئے کام کر رہی تھیں‘ عدالت نے بلایا ملر نے اپنا سورس ظاہر کرنے سے انکار کر دیا اور توہین عدالت پر تین ماہ کے لیے جیل بھیج دی گئی ٹائم کے ایک رپورٹر کو بھی جیل جانے کا خطرہ تھا، مگر پھر اس نے اپنے نوٹس عدالت کے ساتھ شئیر کئے، بعض دیگر صحافیوں کو بھی تفتیش کے لئے بلایا گیا لیوس لبی پر پانچ الزامات تھے، ان میں سے چار ثابت ہو گئے عدالت نے اسے ڈھائی سال قید کی سزا، ڈھائی لاکھ ڈالر جرمانہ اور کئی سو گھنٹے کمیونٹی سروس کے علاوہ دو سال پروبیشن میں رکھنے کا حکم سنایا قید کی سزا بعد میں صدر بش نے اپنے خصوصی اختیارات استعمال کرتے ہوئے ختم کر دی، مگر جرمانہ اور دیگر سزائوں کا لیوس لبی کو سامنا کرنا پڑا اس کا وکالت کا لائسنس اگلے کئی برسوں کے لئے معطل ہو گیا، ایک تھنک ٹینک کا وہ ایڈوائزر تھا، سزا ملتے ہی وہ ملازمت ختم ہو گئی نیشنل سکیورٹی کے ایشوز لیک کرنے کے جرم میں شاندار کیریئر کے حامل لیوس لبی کا سب کچھ خاک میں مل گیا یہ اس ملک کا احوال ہے، جہاں سے آزادیٔ صحافت اور آزادیٔ اظہار کے ضابطوں، قوانین اور نعروں نے جنم لیا ہر معاملہ مگر نعرے بازی سے حل نہیں ہو سکتا نیشنل سکیورٹی ایشوز دنیا بھر میں نہایت سنجیدگی اور احتیاط سے لئے جاتے ہیں۔
