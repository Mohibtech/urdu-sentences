طاہر القادری صاحب کا دعوی تھا کہ یہ تحریک رسالت مآب ﷺ کے حکم سے شروع کی گئی ہے" اس لیے انہوں نے اس کے باضابطہ آ غاز سے پہلے، مدینہ اور بغداد کا سفر کیا اس کی وجہ انہوں نے اپنے خطبۂ جمعہ میں بیان کی ان کاکہنا تھا کہ چونکہ یہ تحریک حضور ﷺ کے حکم سے اٹھائی گئی ہے، اس لیے مناسب سمجھا گیا کہ فیصلہ کن قدم اٹھانے سے پہلے، حضورﷺ اور شیخ عبدالقادر جیلانیؒ سے اجازت لی جائے چنانچہ قادری صاحب کے بقول ان دوبڑوں نے نہ صرف اجازت دی بلکہ جماعت کے نام کی منظوری بھی عطا فرمائی 2000ء میں تو انقلاب نہیں آیا سیاست میں پے درپے شکست وہزیمت کے بعد، انہوں نے حکمت عملی تبدیل کی تعلیم کو اپنا ہدف قرار دیااور ملک بھرمیں تعلیمی اداروں کا جال بچھادیا پیش نظر یہی تھا کہ اتنے لوگ میسر آ جائیں جو کسی مرحلے پر جان دینے پر بھی تیار ہوجائیں میں نے 1995ء میں اس خدشے کا اظہار کرتے ہوئے لکھا: سر دست انہوں نے سیاست کو خیر باد کہہ کر، تعلیم کے فروغ کو اپنا مقصد قرار دیا ہے" لیکن اس کے باوجودیہ امکان رد نہیں کیا جا سکتا کہ وہ دوبارہ قسمت آ زمائی کے لیے اس میدان میں آ نکلیں ایسا ہی ہوا یہ الگ بات ہے کہ ان کا تخمینہ دوسری بار بھی غلط ثابت ہوا اس میں کئی شبہ نہیں کہ ان دونوں نے پاکستانی سیاست کو تشدد سے آلودہ کیا 30 اگست کی شب اسلام آباد میں جو کچھ ہوا، وہ نوشتۂ دیوار تھا۔
