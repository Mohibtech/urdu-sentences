جب میں نے دیکھا کہ موت کی طرف جانے کا راستہ تو ہے، لیکن لوٹنے کا راستہ نہیں اور یہ کہ میری قوم کا ہر چھوٹا بڑا اس کی طرف ضرور جاتا ہے جو یہاں سے چلا جاتا ہے، وہ لوٹ کر واپس میرے پاس نہیں آتا، جور ہ گئے، انہیں دوام نہیں میں نے یقین کر لیا کہ میرا بھی ضرور وہی انجام ہونا ہے، جو ان سب کا ہوا عبدالستار ایدھی بھی ہم میں نہ رہے یہ افسوسناک، تلخ حقیقت ہم سب کو ماننا ہی پڑی ان کے انتقال کی رات پورے ملک پر گویا سناٹا سا چھا گیا ٹی وی چینلز اور سوشل میڈیا پر واضح محسوس ہور ہاتھا کہ پورا ملک اچانک ہی یوں سوگوار ہوگیا، جیسے ان کا اپنا بہت پیارا، قریبی عزیز دنیا چھوڑ گیا ہو وہ ایک منفرد انسان تھے، منفرد ماضی، حال اور مستقبل کے مالک یقین واثق ہے کہ باری تعالی اپنے اس نیک بندے کو منفرد مقام سے نوازے گا جس نے اپنی تمام زندگی خالق کائنات کے بندوں کی خدمت میں گزار دی، اس کا صلہ بھی اس کام کے شایان شان ہوگا، ان شاء اللہ تاریخ کی کتب میں آتا ہے، ایک غزوہ کے لئے اسلامی لشکر روانہ ہوچکا تھا، حضرت ابوذر غفاریؓکچھ تاخیر سے روانہ ہوئے، ان کا اونٹ بھی کمزور تھا، اسی وجہ سے وہ پیچھے رہ گئے آخر انہوں نے اونٹ کو اس کے حال پر چھوڑا، اپنا سامان کمر پر لاد ا اور پیدل ہی چل پڑے حضور اکرم ﷺ لشکر سے پوچھ چکے تھے کہ ابوذر غفاری کہاں ہیں؟
