فوج میں نظریاتی ابہام ایک المیے سے کم نہیں ہوتا اور ہم اس کا شکار ہوئے پھرفوج کی صفوں سے ڈاکٹر عثمان جیسے لوگ نمودار ہونے لگے 2 اس حکمت عملی کے ساتھ دوسرا کام یہ ہوا کہ مذہبی جماعتوں کی معاونت سے، جہاد(قتال)کوایک کلچر بنا دیا گیا نجی سطح پر جہاد کے نام پر لوگوں کو مسلح کیا گیا اور انہیں تربیت بھی دی گئی اس کے لیے ذہن سازی کی گئی اور اس کام کے لیے بعض مدارس نے اہم کردار ادا کیا ان مدارس نے بالعموم عسکری تربیت نہیں دی، انہوں نے اس کام کے لیے ذہن سازی کی ان تیار ذہنوں کو دوسرے لوگوں نے تنظیموں کی صورت میں منظم کیا، انہیں تربیت دی اور ان کے ہاتھ میں اسلحہ بھی دیا مذہبی سیاسی جماعتوں نے بھی حسب توفیق ان تنظیموں کوافرادی قوت فراہم کی یوں ملک میں ایک جہادی کلچر پھیل گیا جہاد جب نجی شعبے کے حوالے کیا گیا تواس کے بعد اس کی باگ ریاست کے ہاتھ سے نکل گئی اب جس کا جی چاہا، اس نے اپنے لیے جہاد کا ایک ہدف اور پھر اس کی حکمت عملی ترتیب دی اب وہ گروہ بھی وجود میں آگئے جن کا ہدف افواج پاکستان ٹھہریں 3 افغانستان میں بد امنی کے باعث لاکھوں افغان مہاجرین کا قیام طویل سے طویل تر ہوتا گیا اسی تصور جہاد کے تحت ان کی میزبانی کو مواخات سے تعبیرکیا گیا اور اسے ریاست سے زیادہ سماج کی ذمہ داری قرار دیا گیا یوں وہ کیمپوں تک محدود نہیں رہے مذہبی جماعتوں نے ریاست کی سرپرستی میں لوگوں کے جذبۂ ایمان کو ابھارا روایات سنائی گئیں کہ کیسے انصارمدینہ نے مہاجرین کے لیے اپنے گھروں کے دروازے کھولے اگر کسی کی دوبیویاں تھیں۔
