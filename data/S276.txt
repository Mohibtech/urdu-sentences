چند نکات پر علماء کرام، صحافی حضرات، تجزیہ کار، اہل سیاست متفق ہوجائیں... اپنی بات قرینے سے کہنی ہے، ذاتیات پر حملوں، نفرت آمیز اسلوب سے گریز کرتے ہوئے اپنے نقطہ نظر کو بیان کرنا او ر دوسرے کے نقطہ نظر کوتحمل، بردباری اور تدبر سے برداشت کرنا اور اختلاف رائے کو قبول کرنا اس کوشش کا مقصد یہی تھا کہ میڈیا، سیمینارز کے سٹیج اور مسجد کے منبر سے رواداری اور برداشت کا سبق دیا جائے، اس کا عملی نمونہ پیش کیا جائے اور سماج میں تیزی سے بڑھتی تقسیم اور مکالمے میں در آتی کشیدگی کو روکا جائے اس ''میثاق امن ‘‘کے حوالے سے وہ اسلام آباد میں بھی ایک نشست کر چکے تھے، جہاں علمی، صحافتی اور سیاسی میدان کی کئی ممتاز شخصیات نے اس سے اتفاق کیا اور میثاق امن پر دستخط کئے ادارہ برائے تعلیم وتحقیق () کا پلیٹ فارم اس کاز کے لئے بنایا گیا اس نشست میں رکھے تعارفی پمفلٹس سے معلوم ہوا کہ ''ادارہ برائے تعلیم وتحقیق ایک ایسے مسلم معاشرے کی تشکیل کے لئے کوشاں ہے جو رواداری، جمہوریت، پرامن بقائے باہمی اور آزادی فکر کا مظہر ہو اور جہاں مکالمے اور تبادلۂ خیال کو ایک کلچر کی حیثیت حاصل ہو ‘‘ اسی نشست میں ایک سائیڈ پر رکھی مطبوعات میں سے کایاکلپ کے نام سے ایک کتابچہ اٹھایا، دفتر پہنچ کر اسے پڑھا تو دلچسپ انکشاف ہوا بعض نمایاں شخصیات نے بڑی بے ساختگی اور جرأت سے اعتراف کیا کہ ان کے انداز اور اسلوب میں جارحیت اور مناظرانہ جھلک تھی، مگرادارہ تعلیم وتحقیق اور ڈائیلاگ فورم سے انٹرایکشن کے نتیجے میں انہیں اپنی غلطی کا احساس ہوا اور اب ان کا رویہ بدل چکا ہے۔
