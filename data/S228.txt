اس پالیسی کو ایوب خان سے بھٹو اور جنرل ضیا الحق سے بے نظیر بھٹو، میاں نواز شریف، پرویز مشرف اور آصف زرداری تک ہر ایک نے آگے بڑھایا بلکہ اس میں کچھ نئے رنگ شامل کرنے کی کوشش کی اسی طرح ساٹھ کے عشرے ہی سے دوست مسلمان ممالک کے ساتھ بھی قریبی تعلقات قائم کئے، سعودی عرب، امارات، کویت اور بحرین وغیرہ کے ساتھ قربت کا ایسا تعلق قائم ہوا، جسے بعد میں تواتر سے جاری رکھا گیا اس حوالے سے کمال دانش مندی یہ برتی گئی کہ عرب ممالک کے ساتھ تعلقات ایران کی قیمت پر قائم نہیں رکھے گئے ایران عراق جنگ میں عرب بلاک کے تمام تر دبائو کے باوجود پاکستاننہ صرف غیر جانبدار رہا، بلکہ ایران کے ساتھ خوشگوار تعلقات بھی برقرار رکھے گئے دلچسپ بات یہ ہے کہ یہ پالیسی اس شخص نے اپنائی جو آج پاکستانی تاریخ کے متنازع ترین کرداروں میں سے ایک ہے، ...جنرل ضیا الحق افغانستان البتہ تاریخ کے مختلف ادوار میں درد سر بنا رہا ظاہر شاہ سے لے کر سردار دائود کے زمانوں میں افغان حکومت نے مسلسل بھارت کے اشارے پر پاکستان کے خلاف پراکسی وار جاری رکھی جس کے نتیجے میں پاکستانی منصوبہ سازوں کو سٹریٹجک ڈیپتھ کا نظریہ اپنانا پڑا ہمارے ہاں سٹریٹجک ڈیپتھ کی اصطلاح پر بلاجواز تنقید کی جاتی رہی، کسی نشست میں اس پر تفصیل سے بات کریں گے۔
