بس اتنا کیا کہ صبح جو سکول میں پڑھانا ہے، رات کو ایک دو گھنٹوں کے لئے اسے اچھی طرح پڑھ لیتا، نکات ذہن میں واضح کر لیتا، یوں صبح میرا لیکچر بھرپوررہتا طلبہ کو ایک ایک پوائنٹ اتنی وضاحت سے سمجھاتا اور پڑھاتا کہ میری کلاس کے بچوں کو کم از کم اس مضمون میں ٹیوشن پڑھنے کی ضرورت نہ پڑتی میری ضروریات زندگی محدود تھیں، تنخواہ میں گزارہ ہوجاتا اپنے گھر کی بیٹھک میں فری اکیڈمی کھول لی اس میں اپنی کلاس کے کمزور طلبہ کے ایک گروپ کو مفت ٹیوشن پڑھانے لگا شام کو ایک گروپ لائق طلبہ کے لئے بھی بنالیا وہ بچے جو بورڈ میں پوزیشن لینے کا پوٹینشل رکھتے ہوں، خواہ ان کا تعلق سرکاری یا پرائیویٹ کسی بھی سکول سے ہو، ان کے لئے اپنی خدمات پیش کر دیں یہ خبر دوسرے سکولوں کے طلبہ تک بھی پہنچ گئی، وہ آنے لگے، میرے پاس وقت کی کمی نہیں تھی، ان کی مدد کرنے لگا، یہ کوشش کرتا کہ وہ نوٹس کے محتاج بنے رہنے کے بجائے موضوعات کو سمجھ کر اپنے نوٹس خود بنائیں چند ہی ماہ میں تبدیلی آنا شروع ہوگئی میری کلاس کے کمزور طلبہ کی بھی بنیادی خامیاں دور ہونے لگیں اوران کی کارکردگی میں سو فیصد بہتری آ گئی پہلے اخبار میں ذوق شوق سے پڑھا کرتا تھا، اسے پڑھ کر بحث کرنے کا مواد مل جاتا، اب اسے بند کرا دیا ٹی وی بریکنگ نیوز پہلے بھی ناپسند تھیں، اب توان کی ضرورت ہی نہیں رہی جو اہم خبر ہوتی ہے، وہ خود ہی مجھ تک پہنچ جاتی ہے۔
بعض ایسے کہ آ کر بیٹھتے اور کچھ کہنے لگتے تو ٹوک دیا جاتا، مہربانی کر کے اپنی قربانیوں کی داستان شروع نہ کر دینا، یہ اقتدار ہمیں تمہاری قربانیوں سے نہیں ملا، یہ امریکہ کی مہربانی سے ملا، جس کے لئے کونڈا لیزا رائس اور برطانوی وزرا نے باقاعدہ کوشش کی اور جس کے ضامن موجود ہیں، اس لئے اپنے احسان پاس ہی رکھیئے خیر عہد زرداری پانچ سال بعد ختم ہوا مئی تیرہ میں عام انتخابات ہوئے، جس میں پیپلزپارٹی جو ملک کی سب سے بڑی جماعت کہلاتی تھی، اسے بدترین شکست کا سامنا کرنا پڑا پنجاب سے اس کا صفایا ہوگیا تمام وزرا اور مخدوم احمد محمود کے سوا بیشتر الیکٹ ایبلز بری طرح ہار گئے لاہور، فیصل آباد اور سنٹرل پنجاب کے دیگر شہروں سے پارٹی امیدواروں کی ضمانتیں ضبط ہوگئیں کم وبیش یہی حال خیبر پختون خوا اور بلوچستان سے ہوا، جہاں پانچ سال پارٹی کی مخلوط صوبائی حکومت قائم رہی تھی، صرف سندھ میں الیکٹ ایبلز اور طاقتور روایتی گھرانوں کی مدد سے صوبائی حکومت بنائی جا سکی جو پارٹی پانچ سال قبل مرکز اور تین صوبوں میں صوبائی حکومت چلا رہی تھی، بلکہ کچھ دو ڈھائی سال پنجاب کی مخلوط حکومت میں بھی شریک رہی، اچانک ہی وہ پانی میں رکھی نمک کی ڈلی کی طرح تحلیل ہوگئی وہ بھٹو ووٹ بینک، جس کے بارے میں خیال تھا کہ کبھی نہیں ٹوٹے گا، اب سندھ کے سوا ملک بھر میںوہ ڈیفالٹ کر گیا الیکشن کے اگلے روز اپنے اس دوست سے ملاقات ہوئی چہرہ غصے سے تمتماتا ہوا، آنکھوں سے چنگاریاں برس رہی تھیں۔
