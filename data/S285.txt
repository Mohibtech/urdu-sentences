کونسل نے 17 جنوری کے اجلاس میں اس دستاویز کی تائید اور تحسین کی اور 8 فروری کے اجلاس میں اس قومی دستاویز کو مؤثر بنانے کے لیے درج ذیل سفارشات پر اتفاق کیا:(الف) پیغام پاکستان کو ایوان زیریں (قومی اسمبلی) ایوان بالا (سینیٹ) اور تمام صوبائی اسمبلیوں میں زیر بحث لایا جائے اور اس کی روشنی میں ضرورت کے مطابق مناسب قانون سازی کی جائے (ب) مدارس اور یونیورسٹیوں کی تقریبات میں پیغام پاکستان کی تشہیر اور تحسین کے عمل کو آگے بڑھایا جائے جس کے لیے وفاق ہائے مدارس کے صدور و ناظمین اور یونیورسٹیوں کے وائس چانسلرز کے نام خطوط ارسال کیے جائیں ہائر ایجوکیشن کمیشن اس کو جامعات کے نصاب اور ماحول کا حصہ بنانے میں اپنا کردار ادا کرے (ج) حکومت اسلام آباد، صوبائی دارالحکومتوں اور دیگر شہروں میں پیغام پاکستان کے تعارف اور تشہیر کے لیے کل مسالک علما و اساتذہ کے سیمینارز کا انعقاد کرے، تاکہ منبر و محراب کے ذریعے اس دستاویز کے مندرجات کی بہتر تفہیم کا انتظام ہو سکے (د) پیغام پاکستان کو نصاب کا باقاعدہ حصہ بنایا جائے، علما/ سکالرز، پروفیسرز حضرات اس انداز میں اس کی تدریس کریں اور مطالعہ کرائیں کہ طلبا کو پیغام پاکستان میں بیان کیے گئے مؤقف کی شرعی اور قانونی بنیادوں تک رسائی اور فہم حاصل ہو جائے اس تجویز کو قابل عمل بنانے کے لیے وفاقی و صوبائی وزارت ہائے تعلیم کو خطوط لکھے جائیں (ھ) پیغام پاکستان میں بیان کیے گئے اعلامیے/ بیانیہ کو عوامی مکالمہ کا موضوع بنایا جائے، اس مقصد کے حصول کے لیے میڈیا کو اس حوالے سے پروگرام منعقد کروانے کی ہدایت کی جائے جس کے لیے پیمرا کو خط ارسال کیا جائے حکومت اگر اس باب میں پیش قدمی کرتی ہے۔
