ہمارے ہاں روایتی مذہبی حلقے اور جماعت اسلامی جیسی دینی سیاسی جماعتوں کو رائٹ ونگ کہا گیا جب سوشلزم کی یلغار تھی اور پیپلزپارٹی نے بھی خود کو لیفٹ کے نظریات سے ہم آہنگ کر رکھا تھا، اس وقت لیفٹ کے نظریات اور تصورات کا مقابلہ بنیادی طور پرجماعت اسلامی اور اس کی فکر سے متاثر ہونے والے صحافیوں، کالم نگاروں اور دانشوروں نے کیاجس کی انہیں بھاری قیمت بھی ادا کرنا پڑی ان دنوں اردوڈائجسٹ اور ہفت روزہ زندگی نے باقاعدہ مورچہ لگا کر بھٹو حکومت کی فسطائیت کا مقابلہ کیاجس پران کے ڈیکلریشن منسوخ ہوتے رہے؛ چنانچہ مختلف ناموں کے ڈیکلریشن لے کر یہ جنگ لڑی جاتی رہی جنرل ضیاء نے مارشل لاء لگایاتوبھٹو صاحب سے متاثرہونے والے رائٹسٹوں نے جنرل صاحب کا ساتھ دیا ایک بڑا فیکٹر افغانستان میں روس کی آمد اور پھر اس کے خلاف شروع ہونے والی افغان تحریک مزاحمت تھی جس کی پہلے پاکستان اوربعد میں پوری مغربی دنیا، سعودی عرب اورخلیجی ریاستوں نے کھل کر حمایت کی کمیونزم کی فکری یلغارکی برسوں سے مزاحمت کرنے والے رائٹسٹوںنے یہ موقع غنیمت جانا اورافغان تحریک کی بھرپور حمایت کی آج ان میں سے بعض کو اپنی غلطی کا احساس ہوگیا ہے مگر یہ بہرحال حقیقت ہے کہ رائٹسٹوں نے غیر مشروط طور پر پاکستانی تاریخ کے بدترین ڈکٹیٹر کے ہاتھ مضبوط کیے نوے کے عشرے اوراس کے بعد سے دنیا بھر میں کیپیٹل ازم ہی کا دور دورہ ہے، اسے کسی نے منظم فکر بنا کر چیلنج نہیں کیا، بعض دینی گروپ کسی اسلامک ماڈل کی بات ضرور کرتے ہیںمگرتاحال ٹھوس علمی انداز سے ایسا کچھ نہیں کرسکے جس سے دوسرے قائل ہوسکیںاوراس ماڈل کواپنانے کا سوچیں اس اعتبار سے روایتی رائٹ اور لیفٹ کی تعریف خاصی حد تک بدل گئی ہے۔
