معاشی تنگی نے البتہ لڑکے اور اس کی ماں پر مشتمل دو نفری خاندان کا پیچھا نہ چھوڑا ویلفیئر دفتر سے انہیں فوڈ کوپن ملتے، جن کی مدد سے وہ اپنا پیٹ بھرنے کے قابل ہوپاتے، رہنے کے لئے دو کمروں کا مختصر فلیٹ بھی ریاستی امداد سے ملا ان کا آبائی گائوں یوکرائن کے دارالحکومت کیف کے قریب واقع تھا، وہاں پر معاشی تنگی اور سیاسی عدم استحکام نے انہیں ہجرت کرنے پر مجبور کر دیا اس کا والد البتہ وہیں مقیم رہا، ماں نے اپنے لڑکے کو ساتھ لیا اوربہتر معاشی مستقبل کا سپناا ٓنکھوں میں سجائے امریکہ کا رخ کیا وہ اپنے ساتھ سوٹ کیس میں سستے مقامی پین اور بیس پچیس روسی نوٹ بکس بھی لے آئی کہ بعد میں اپنے بیٹے کی تعلیم کے دوران سٹیشنری اخراجات سے بچا جا سکے لڑکے نے مائونٹین ویو کے ایک سکول میں داخلہ لے لیا ماں کوبے بی سٹنگ کی ملازمت مل گئی جبکہ اس کے بیٹے کو پڑھائی کے ساتھ ساتھ شام کو ایک سبزی کی دکان میں فرش دھونا پڑتا کہ چند ڈالر حاصل ہوسکیں جلد ہی اس کی کمپیوٹر میں دلچسپی پیدا ہوگئی اس نے پرانی کتابوں کی ایک دکان سے استعمال شدہ مینول خریدے اور کمپیوٹر نیٹ ورکنگ سیکھ لی وہ اپنے نوٹس بنا لینے کے بعد استعمال شدہ کتاب دوبارہ دکان کو لوٹا دیتا اور اس کی جگہ دوسری لے لیتا کمپیوٹر کی دنیا اس کے لئے نئی مگر پرکشش ثابت ہوئی اس نے دل وجان سے اسے اپنانے کی کوشش کی گھنٹوں کمپیوٹر پر بیٹھا رہتا اس دوران اس نے یونیورسٹی میں بی ایس سی کمپیوٹر سائنس کے لئے داخلہ لے لیا وہ ملازمت کے لئے بھی کوشاں رہا 1997 ء اس نوجوان کے لئے نیا موڑ لے کر آیا اسے مشہور سرچ انجن ''یاہو‘‘ میں انفراسٹرکچر انجینئر کے طور پر ملازمت مل گئی یہیں پر اس کی دوستی ایک ایسے شخص کے ساتھ ہوئی، جس نے آنے والے برسوں میں اس کا کاروباری پارٹنر بننا اور دنیا کو حیران کر دینا تھا۔
